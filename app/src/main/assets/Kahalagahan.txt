    Ang dekalidad na binhi ay puro, wala o bihira ang naihalong buto ng damo, walang makikitang taglay na sakit, buo, pare-pareho ang laki at hugis, at 85% pataas ang antas ng pagsibol.
    Ang ani ng dekalidad na binhi ay 10% o higit pa na mas mataas ang ani kaysa sa karaniwang binhi. Lumalaki at nahihinog nang sabay-sabay ang pananim kaya mas madali itong anihin.
    Ang mga rekomendadong barayti ay angkop sa lokal na kondisyon. Matibay sila sa mga sakit at peste na laganap sa inyong lugar, mataas umani, at mabili sa merkado.
    Sa lupang pinatag nang maayos ay magiging sabay-sabay ang paglaki ng palay at madaling pamahalaan ito.
Ito ay nakatutulong na makamit ang mga sumusunod:
-
Mas maayos, matipid, at epektibo ang pagpapatubig;
-
Mas madaling pamahalaan ang damo at kuhol;
-
Mas kapaki-pakinabang ang pag-aabono;
-
Magiging pantay ang paglaki at paggulang ng palay;
-
Mas madali ang paggamit ng mga makinarya sa bukid.
    Upang mapatag nang maayos ang lupa, ang mga damo at dayami ay kailangang lubusan na napabulok at ang lupa ay naararo nang maayos. Mga 5% ang ibababa ng ani sa lupang hindi naihandang mabuti.
    Ang sabayang pagtatanim matapos pagpahingahin ang lupa ay nakatutulong sa sulit na paggamit ng tubig at naiiwasan ang pagdami ng mga pesteng kulisap at sakit ng palay tungo sa masaganang ani.
    Kung ang mga magsasaka sa isang lugar ay sabayang magtatanim, ang kanilang palay ay halos magkakasabay na aanihin. Sa ganitong paraan, walang makakainan ang mga pesteng insekto kung kaya't hindi sila makapagpaparami.
    Ang malusog na punla ay may maiksing lapak o leaf sheath, mahaba at makapal ang mga ugat, at pantay-pantay ang taas. Sabay-sabay ang paglaki ng halaman at walang pinsala ng peste.
    Ang malulusog na punla ay nakakakuha ng sapat na init ng araw at sustansiva ng lupa; madaling makarekober sa pagkakabunot at lipat-tanim; malakas magsuwi; at masagana ang ani.
    Ang pataba o abono ang nagpupuno sa kakulangan ng sustansiya sa lupa, tubig, at hangin upang matustusan ang pangangailangan ng tanim o palay. Ang sapat na sustansiya mula pagsusuwi hanggang paglilihi at pamumulaklah ay nakatutulong sa magandang pagbulas ng palay at pantay-pantay na pagbuo ng mga uhay. Bunga nito, maaaring maabot ang pinakamataas na kanyang anihin ng barayti.
    Kung kapos ang sustansiya sa mga naturang yugto ng paglaki ng palay, mabagal ang pagyabong nito, limitado ang suwi at uhay, at magaan ang mga butil. Kung labis naman ang pataba, malamya at maaaring humapay ang palay, madaling atakihin ng peste o kapitan ng mga sakit, at dagdag-polusyon pa sa lupa.
    Ang sapat na patubig ay tumutulong sa maayos na pagdala ng mga mahalagang sustansiya mula sa lupa tungo sa ibang bahagi ng halamang palay, maganda at malusog na tanim, magandang bulas, normal na paglaki, at magliwalas na paggawa sa bukid.
Sintomas ng problema sa tubig mula pagtubo hanggang sa paglago ng palay bago mamulaklak:
Kulang sa tubig
• Pagkabansot
• Pagkatuyot ng dulo ng dahon/pagbilot ng dahon
Sobrasa tubig (7-5 sentimetro (sm) lalim sa loob ng 7 araw o higit pa)
• Kaunti ang suwi (walang 10 suwi bawat tundos)
• Maliliit na dahon
• Maitim ang ugat na dapat ay mamula-mulang kayumanggi.
Sintomas ng problema sa tubig mula sa paglilihi ng palay hanggang sa paglalaman ng butil:
• Pagkatuyot ng dulo ng dahon pagbilot ng dahon
• Maraming impis o walang lamang butil
• Bawas na paglabas ng uhay.
    Kung naiintindihan ang ugnayan ng halamang palay at mga may buhay (biotic factors) na bagay na nakaaapekto sa paglaki ng tanim, kapaligiran (agro-ecosystem), at matukoy nang tama ang peste, maaalagaan ang tanim at mapapanatiling mataas ang ani nito. Matitiyak din na maganda ang kalidad ng butil.
    Ang paggapas at paggiik sa tamang panahon ay magbubunga ng magandang kalidad ng butil ng palay at bigas kung kaya mahal ang presyo nito sa merkado, at uunahin pa ng mga mamimili.
    Sa sobrang maagang pag-ani, maraming butil ang masasayang at mas kakaunti ang makukuhang bigas kapag nagpagiling.
    Kung atrasado naman ang pag-ani, marami sa mga butil ang malulugas (>3% kung manu-mano). Sa pagpapagiling, mga 32% ang madudurog na bigas kung ginapas; 38% kung makina ang umani.