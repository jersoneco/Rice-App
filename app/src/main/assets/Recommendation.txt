1.
Bumili ng binhi sa accredited seed growers. Tiyaking tunay ang NSQCS blue tag na gumagarantiya sa kalidad ng binhi. Kung ang binhi ay laon, magsagawa ulit ng germination test bago ito itanim o ipunla.
→
Kung walang accredited seed growers na malapit sa inyo:
•
Bumili sa a malapit sa inyo: mga pinagkakatiwalaan ninyong kapwa magsasaka, o magpuro ng sariling dekalidad na binhi alinsunood sa tamang paraan ng pagbibinhi partikular ang masusing pagtanggal ng mga halo o roguing.
•
Siguraduhing ang sariling aning binhi ay pasado sa germination test na gagawin mo o ng NSQCS.
2.
Piliin ang barayti na:
a.
angkop sa kalagayan ng inyong bukid o panahon ng pagtatanim (tag-ulan o tagaraw). Sa tag-ulan, pumili ng barayting matibay sa sakit at peste na karaniwang umaatake sa inyong lugar, at hindi basta-basta humahapay o lugasin.
b.
sa mga lugar na madalas tamaan ng bagyo, tuyot, o baha, gumamit ng barayti na maaaring mailihis sa mga naturang sakuna. Isa sa mga barayting angkop sa inyong rehiyon ay tiyak na maganda sa inyong lokalidad;
c.
maganda ang resulta ng adaptability trials sa nakalipas na dalawang taniman na isinagawa ng PhilRice o DA office sa inyong lugar; at
d.
mabili sa merkado.
1.
 Linisin at ayusin ang mga kanal at pilapil.
• Ang malinis na pilapil ay hindi pamamahayan ng peste.
• Kung maayos ang pagkakasiksik ng lupa sa pilapil, hindi tatagas ang tubig sa pinitak.
• Hindi maglulungga ang mga daga sa pilapil na may taas na 15sm at lapad na 20sm.
• Ang malinis at maayos na kanal ay nakatutulong upang maging pantay ang pagpapatubig sa bukid, at madali itong bawasan kung kailangan.
2.
 Mag-araro 21-30 araw bago magtanim gamit ang hand tractor o rotovator.
• Hayaang sumibol ang mga nahulog na buto ng palay at damo.
• I-araro sa lupa ang damo, dayami, at pinaggapasan upang mabulok ang mga ito nang lubusan.
• Maglagay ng organikong pataba para maging maluwag ang paglago ng ugat at hindi masaktan ang mga ugat ng punla sa panahon ng paglilipat-tanim.
3.
 Suyurin ang lupa tuwing ika-7 araw matapos mag-araro. Ang unang pagsusuyod ay dapat ayon sa direksyon ng pag-aararo. Ang pangalawa ay dapat pasalungat upang:
• Mabasag ang mga tingkal ng lupa
• Maihalo sa lupa ang mga pinaggapasan
• Tumubo ang mga nahulog na buto ng palay at damo
• Bumagal ang pagdami ng mga peste
• Hindi sobrang lumalim ang putik
4.
 Patagin ang lupa gamit ang tabla na maaaring nakakabit sa kalabaw o hand tractor. Ang lalim ng tubig ay kailangang 5sm nang mapadali ang pagpapatag.
5.
 Para sa sabog-tanim, gumawa ng maliliit na kanal sa gitna at sa gilid paikot ng pinitak para magsilbing lagusan ng sobrang tubig, ipunan ng kuhol, at daanan kung kailangang maghulip at magdamo. Ang kanal ay may lapad na 25sm at lalim na 5sm.
1.
Pagkatapos mag-ani, pagpahingahin ang lupa. Huwag tamnan ng palay ang bukid sa loob ng 30 araw. Pakinabang ng pagpapahinga ng lupa:
• Nahahadlangan ang patuloy na pagdami ng mga pesteng kulisap. Maraming pesteng insekto ang karaniwang nabubuhay sa loob ng 30 araw lamang. Sa panahon ng pagpapahinga ng lupa, walang sapat na makakainan ang mga peste kaya marami sa kanila ang mamamatay.
• Nasisira ang kanlungan ng mga sakit. Habang walang tanim na palay ang lupa, ang pinagmulan ng sakit sa nakaraang taniman ay mamamatay bago pa ang simula ng susunod na taniman.
• Nabubulok nang lubusan ang mga organikong bagay tulad ng dayami na magiging dagdag-pataba.
2.
Sundin ang takdang panahon ng pagtatanim nang mas maraming bukid sa komunidad ang maaabot ng patubig. Isagawa ang sabayang pagtatanim ayon sa dating ng patubig sa purok, barangay, o dibisyon.
→
Lipat-tanim
1.
Sundin ang mga sumusunod:
✓
Kung ang paraan ng paglilipat-tanim ay manu-mano. Ang dami ng binhi ay 20-40kilo bawat ekt (ektarya), ang luwang ng punlaan ay 400 m², ang gulang ng punla ay 18-21 na araw, ang bilang ng punla bawat tundos ay 2-3, at ang agwat ng tanim (sm) ay 20x20 sa tagulan at 20x15 sa tag-araw.
✓
Kung ang paraan ng paglilipat-tanim ay de-makina. Ang dami ng binhi ay 160g bawat tray, ang luwang ng punlaan ay 250-300 trays, ang gulang ng punla ay 14-18 na araw, ang bilang ng punla bawat tundos ay 3-6, at ang agwat ng tanim (sm) ay 30x15 sa tag-ulan at tag-araw.
✓
Kung ang paraan ng paglilipat-tanim ay de-makina na modified wet dapog method. Ang dami ng binhi ay 20-40kilo bawat ekt o kaya 420-960g bawat m², ang luwang ng punlaan ay 50m², ang gulang ng punla ay 14-18 na araw, ang bilang ng punla bawat tundos ay 3-6, at ang agwat ng tanim (sm) ay 30 x 15 sa tag-ulan at tag-araw.
* Sukat ng tray: 28sm x 58sm
* Maaaring itanim ang 12 araw na punla kung ito ay may taas na 15sm.
• Ang pagsasabog ng sapat na binhi lamang ay magbubunga ng malulusog na punla.
• Sa 20m x lm kamang punlaan, makatutubo nang husto ang mga punla.
• Ang mas kakaunting dami ng binhi ay inirerekomenda sa paggamit ng mechanical transplanter para sa hybrid commercial rice production dahil na rin sa mataas na halaga ng binhi.
• Maglagay ng 3-4 sako komersyal na organikong pataba bago pantayin ang kamang punlaan sa pinong lupa lamang. Gumamit ng kompost o anumang bagay na lubusan nang nabulok katulad ng tuyong dumi ng hayop, dayami, o sinunog na ipa. Nakatutulong ang organikong pataba na maging buhaghag ang lupa kung kaya mas madaling bunutin ang mga punla nang walang pinsala ang mga ugat.
• Pinipiling atakihin ng kuhol ang mga batang punla. Kung matanda naman sa 25 araw ang punla, matagal magrekober sa pagkakabunot at mas kakaunti ang magiging suwi.
• Ang masyadong masinsin na punla ay mahina magsuwi at hindi makayabong. Madali namang humapay ang masyadong matangkad na halaman.
• Huwag gupitan ang mga dahon ng punla bago ilipat-tanim nang maiwasan ang pagpasok ng mga organismong nagdadala ng sakit.
2.
Maghulip sa boob ng 7 araw pagkalipat-tanim. Gamitin ang natirang punla upang sabay-sabay pa rin ang paggulang ng palay.
→
Sabog-tanim
1.
Sundin ang paraan ng pag-aararo, pagsusuyod, at pagpapatag ng lupa batay sa Key Check 2 (Paghahanda ng lupa).
2.
Protektahan ang isinabog na binhi laban sa mga ibon, daga, kuhol at damo alinsunod sa isinusulong na paraan ng pamamahala sa peste.
3.
Gumamit ng drumseeder o isabog ang binhi nang pantay-pantay.
4.
Magsabog ng 1 kilong pinasibol na ekstrang binhi sa gilid ng pinitak na maaaring panghulip 7-10 araw pagkasabog upang sabay-sabay ang paggulang ng palay.
1.
Alamin at ibigay ang sustansiyang kailangan ng tanin, na palay batay sa:
a.
Pisikal na itsura: pansinin ang sintomas ng kulang o sobrang sustansiya
• Bandang taas ng dahon - Zinc (Zn), Calcium (Ca), Copper (Cu), Iron (Fe), Boron (B), Sulfur (S), at Manganese (Mn)
• Bandang baba ng dahon - Nitrogen (N), Phosphorus (P), Potassium (K), at Magnesium (Mg)
b.
Results ng pagsusuri ng sustansiya gamit ang:
• Leaf Color Chart (LCC)*: sinusukat ang nitrohenong kailangan ng palay batay sa tingkad ng kulay ng dahon nito.
• Minus-One-Element Technique (MOET) at MOET App*: ito ay eksperimento gamit ang mga Paso at ICT-based application. Tinutukoy nito ang kakulangan ng sustansiya ng lupa at ang dami ng sustansiyang kailangan pars sa minimithing dami ng ani.
• Nutrient-Omission-Plot Test (NOPT)*: pagtantiya sa likas na dami ng sustansiya sa lupa upang magabayan ang pagpapataba.
• Rice Crop Manager (RCM), isang ICT-based platform na nagbibigay ng tiyak na rekomendasyon sa tamang sustansiya at iba pang pamamahala ng palay.
2.
Alamin ang tamang Element, Amount, Timing sa pagpapataba. Sundan ang E-A-T. E- Alamin ang tamang ELEMENT na kailangan ng palay. Mas nakatitipid sa gastusin at maaaring makamit ang potensiyal na ani kapag tama ang sustansiyang ipakakain sa palay. A- Alamin ang tamang AMOUNT o dami ng patabang ilalagay. Ang sobra o kulang na sustansiya ay makasasama sa palay. T- Alamin ang tamang TIMING o tiyempo nang mapakinabangan ng palay ang sustansiyang ilalagay at mas sulit na paggastos sa pagbili ng pataba.
→
Mga pangunahing kailangang sustansiya ng palay:
■
Nitroheno (N) Right element. Tumutulong sa mabilis na paglago o paglaki ng palay
• Pinabibilis ang pagtaas ng palay at pagdami ng suwi; at pinalalapad at pinahahaba ang mga dahon.
• Pinararami ang bilang ng butil sa bawat uhay
• Pinararami ang protinang taglay ng mga butil.
• Halos lahat ng butil ay may laman.
Kapag kulang:
• Bansot ang palay; naninilaw at makitid ang mga dahon
Kapag labis:
• Maaaring humapay ang palay, madaling kapitan ng mga peste, mas maraming walang laman na butil, magastos at nagdudulot ng polusyon sa lupa Tamang dami
• Gumamit ng LCC, MOET/MOET App, NOPT, o RCM para matiyak ang dami ng ilalagay na N.
Kung may LCC (Leaf Color Chart):
• Gamitin ang LCC bawat ika-7 araw mula 14 araw pagkalipat-tanim o 21 araw pagkasabog-tanim hanggang sa maagang pamumulaklak
• Maglagay ng N kung 6 pataas sa bawat 10 dahon ay mababa sa 4 ang basa kung lipat-tanim o 3 kung sabog-tanim
Kung walang LCC (Leaf Color Chart):
• Sa palay na gumugulang sa 110 araw pababa:
- Maglagay ng N mula 0-14 pagkalipat-tanim o 7-10 araw pagkasabog (unang paglalagay) at 5-7 araw bago ang paglilihi ng palay (ika-2 paglalagay)
• Sa palay na 110 araw pataas ang paggulang:
- Maglagay ng N 0-14 araw pagkalipat-tanim o 7-10 araw pagkasabog (unang paglalagay), aktibong pagsusuwi (ika-2 paglalagay) at 5-7 araw bago o pagkatapos paglilihi ng palay (ika-3 paglalagay).
■
Posporo (P) Right element. Pinahahaba at pinalalalim ang mga ugat, tumutulon pagdami ng mga suwi, at sa maagang pamumulaklak paghinog. Taga-imbak at tagalipat ng enerhiya.
Kapag kulang:
• Bansot at matingkad na berde ang mga halaman na may makitid, maiksi, masyadong patusok na dahon, at kaunti magsuwi
• Patpatin ang mga puno, at mabagal ang paglaki ng palay.
• Kakaunti ang mga dahon, uhay, at butil bawat uhay.
• Gumamit ng MOET/MOET App, o RCM para matiyak ang dami ng ilalagay na P.
Lipat-tanim:
• Maglagay 0-14 araw pagkalipat-tanim
Sabog-tanim:
• Maglagay 7-10 araw pagkasabog-tanim.
■
Potasyo (K) Right element.
• Pinabubuti ang paglago ng ugat.
• Nagpapasigla ng palay.
• Pinabibilis pakinabangan ng palay ang mga sustansiya.
• Pinatitibay ang palay kontra sa peste at sakit, tagtuyot, at paghapay.
• Pinalalaki at pinabibigat nito ang mga butil.
Kapag kulang:
• Matingkad na berde ang palay na may manilaw-nilaw na kayumangging leaf margins o dark brown necrotic spots na unang makikita sa dulo ng matatandang dahon.
• Manilaw-pilaw na kayumangging naglulukot ang dulo at gilid ng mga dahon .
• Natutuyo ang dahon mula sa dulo pababa.
Lipat-tanim:
• Unang paglalagay: 0-14 araw pagkalipat-tanim
• Ika-2 paglalagay: 5-7 araw bago o pagkatapos maglihi
Sabog-tanim:
• Unang paglalagay: 7-10 araw pagkasabog-tanim
• Ika-2 paglalagay: 5-7 araw bago o pagkatapos maglihi ang palay.
■
Zinc (Zn) Right element.
• Nakatutulong sa pagpapaganda ng punla at sa kabuuang paglago ng palay.
Right amount.
• Gumamit ng MOET o RCM para matiyak ang dami ng ilalagay na Zn
Kapag kulang:
• May maalikabok na kayumangging batik sa dulo ng mga dahon ng bansot na halaman na lumilitaw 2-4 linggo pagkatanim
Right-timing.
• Pumili ng isa sa mga panglunas [nasa susunod na pahinal kapag walang MOET at RCM.
■
Sulfur (S) Right element.
• Tumutulong upang maging pare-pareho at sabay-paglaki at paggulang ng palay.
Right amount
• Gumamit ng RCM, MOET, o MOET App para matiyak ang darni ng ilalagay na S.
• Sapat na ang 14-14-12S (12% sulfur) bilang lunas sa kakulangan ng S.
Kapag kulang:
• Naninilaw ang mga talbos na dahon.
• Kakaunti ang mga suwi.
• Maiksi ang mga uhay.
• Kakaunti ang mga butil at atrasado ang paggulang.
Right timing.
•Gamitin ang MOET + MOET App, o RCM para sa tamang tyempo.
Lipat-tanim:
• 0-14 araw pagkalipat-tanim.
Sabog-tanim:
• 7-10 araw pagkasabog-tanim.
Tamang paglalagay ng binutil (granular) na inorganic fertilizer:
• Ihalo ang pataba sa lupa nang hindi sumingaw sa hangin ang nitroheno, at nang masipsip ito ng palay.
• Tatlumpung porsyento (30%) lamang ng kabuuang dami ng N ang unang ilalagay.
• Sa paglalagay ng paupong abono, ihalo nang maigi ang pataba sa lupang mamasamasa at panatilihing 2-5sm ang lalim ng tubig.
• Mas magandang magpataba sa hapon (3PM palampas) nang hindi sumingaw sa hangin at mawaldas ang nitroheno, at nang mas mapakinabangan ito ng halaman.
1.
Panatilihin ang 2-3sm (sentimetro) babaw ng tubig sa pinitak 3-14 araw pagkalipat-tanim.
• Itigil ang patubig 0-14 araw pagkasabog-tanim kung may tubig pa sa palayan maliban kung nakararanas ng matinding tuyot.
2.
Paabutin sa 3-5sm ang lalim tuwing magpapatubig.
3.
Panatilihin ang 5sm lalim ng tubig sa panahon ng pamumulaklak.
4.
Paabutin nang 5sm ang lalim ng tubig ng paghinog ng palay.
5.
Alisan o ihinto ang pagpapatubig:
• 1 linggo bago mag-ani para sa mga galas na lupa o sa tag-araw
• 2 linggo bago mag-ani para sa lagkiting lupa o sa tag-ulan
6.
Kung kulang sa tubig, isagawa ang controlled irrigation o Alternate Wetting and Drying (AWD) technology sa tulong ng observation well.
• Kapag naubos na ang tubig sa observation well, hudyat ito na kailangan nang magpatubig.
1.
Gumamit ng barayting napatunayang matibay at angkop sa inyong lugar. Ito ang pangunahing depensa laban sa mga peste at naaayon sa likas na paraan ng pagsugpo ng mga ito. Magpalit ng barayti towing ika-2 hanggang ika-4 na taniman.
2.
Magtanim nang sabayan pagkatapos ng 30 araw na pahinga ng lupa (sumunod sa Key Check 3).
3.
Palaging bisitahin ang palayan upang maagang matukoy at maagapan ang mga potensiyal na problema dulot ng peste. Isagawa ang mga makakalikasang pamamaraan upang maiwasan ang paglala ng mga sakit na mahirap nang puksain. Magpunla ng maresistensyang barayti at magtanim nang sabayan. Magbomba ng pestisidyo kung lubhang kailangan lamang.
4.
Paramihin ang mga kaibigang insekto at iba pang kakamping organismo sa palayan na pumapatay sa mga peste. Ang barang pagbomba ng pestisidyo ay maaaring ikamatay ng mga kaibigang organismo. Ang pagpaparami sa mga ito ay matipid at pangmatagalan.
1.
Patuyuan ang palayan 1-2 linggo bago ang inaasahang araw ng pag-ani:
• Nang maging sabay-sabay ang paggulang at paghinogng mga butil at maiwasang mabasa ang mga butil sa anihan
• Nang mapadali ang operasyon sa pag-ani
2.
Anihin ang palay kapag 85-90% (ginapas) o 90-950, ibine harvester) ng butil ay hinog na.
3.
Mag-ani sa tamang MC o porsyento ng halumigmig ng butil.
• Gumamit ng moisture meter. Sa tag-araw, anihin ang palay sa 18-21% MC; 20-25% MC sa tag-ulan.
4.
Pagkagapas, giikin ang palay nang hindi lalampas sa isang araw kapag tag-Ulan; 2 araw kung tag-araw.
• Huwag imbakin ang ginapas na palay nang higit sa isang araw sapagkat mag-iinit ito, mangingitim ang butil, at pangit ang magiging bigas.
• Iwasang maggiik ng basang palay dahil maraming matatapon at masasayang na butil.
• Sundin ang rekomendadong threshing speed (800rpm sa pangkaraniwang thresher) upang maihiwalay nang mabuti ang butil sa uhay.