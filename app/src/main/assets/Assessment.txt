✓
Ang binhi ay dapat sertipikado ng BPI-NSQCS (Bureau of Plant Industry - National Seed Quality Control Services).
✓
Kung walang accredited seed growers sa inyong lugar, bumili ng binhi sa mga magsasakang mahusay magpuro ng sariling dekalidad na binhi.
✓
Ang barayti ay angkop sa kalagayan ng inyong bukid (sahod-ulan, may patubig, o pinapasok ng tubig-alat), at maganda ang resulta ng adaptability trials nito sa nakalipas na dalawang taniman.
✓
Walang mataas o mababang bahagi ng lupa na makikita matapos ang huling pagpapatag:
• Walang tumpok ng lupa na makikita matapos magpatubig ng 5sm (sentimetro) sa huling pagpapatag.
• Walang makikitang malalim na bahagi ng lupa matapos magpatubig.
✓
Nakapagpahinga ang palayan nang 30 araw pagkatapos mag-ani, bago ang susunod na taniman.
✓
Nakapagtanim ang karamihan 14 araw bago o 14 araw pagkatapos ang regular na iskedyul ng pagtatanim ayon sa dating ng patubig sa lugar o pook.
→
Lipat-tanim
✓
Nagpunla ng 20-40 kilong dekalidad na inbred na binhi para Ngp sa bawat ektarya.
✓
May 25 tundos bawat metro kwadrado (m²) sa manu-manong pagtatanim; 21 tundos kung de-makina.
✓
May malusog na punla bawat tundos.
→
Pamantayan sa dami ng tundos (lipat-tanim):
1.
Sa ika-10 araw pagkalipat-tanim, kumuha ng sampol mula sa tatlong magkakahiwalay na lugar sa bukid, na isang metro ang layo sa pilapil at may direksyong pahilis.
2.
Bilangin ang buhay na tundos bawat m² ayon sa sukat ng manu-mano (1m x lm parisukat) at de-makinang lipat-tanim (1.1 x 0.9m parisukat).
3.
Sumahin ang bilang ng mga tundos sa tatlong lugar at hatiin sa tatlo, upang matuos ang karaniwang bilang o average ng tundos bawat m².
4.
Sa bawat pinitak, pumili ng 10 magkakahiwalay na tundos. Ang bawat tundos ay dapat may isa o higit pang malusog na punla.
Manu-mano → May 25 tundos/m², at bawat tundos ay may isa o higit pang malusog na punla 10 araw pagkalipat-tanim.
De-makina → May 21 tundos/ m², at bawat tundos ay may isa o higit pang malusog na punla.
→
Sabog-tanim
✓
Nagsabog ng 40-60kilo inbred na binhing dekalidad sa bawat ektarya (pahanay o patudling gamit ang drumseeder); 60- 80kilo sa walang tudling.
✓
May 225 halaman sa bawat m² (60kilo/ekt); 300 halaman (80kilo/ekt) 15 araw pagkatanim.
✓
Walang peste ang mga halaman sa bawat 0.25m² (0.5m x 0.5m) at pantay-pantay ang kulay ng kanilang dahon at taas\n\nPamantayan sa dami ng tundos (sabog-tanim):
1.
Sa ika-15 araw pagkasabog-tanim, kumuha ng sampol mula sa tatlong magkakahiwalay na lugar sa bukid, na may isang metro ang layo sa pilapil at may direksyong pahilis.
2.
Gumamit ng 0.5m x 0.5m parisukat bawat m². Bilangin ang buhay na tundos bawat m² at i-multiply sa apat nang malaman ang pangkaraniwang bilang o average ng halaman/ m²
3.
Sa bawat parisukat o kwadrant, ang halaman ay kailangang pantay-pantay ang kulay at taas, at walang sakit o peste.
✓
Walang sintomas ng kakulangan o kalabisan sa sustansiya mula pagsusuwi hanggang paglilihi at pamumulaklak.
✓
Sa bawat metro kwadrado ay may 300 uhay para sa lipat-tanim at 350 uhay para sa sabog-tanim, sa panahon ng paglalaman ng mga butil.
→
Paano malaman ang dami ng uhay sa panahon ng paglalaman.
1.
Kumuha ng sampol mula sa tatlong magkakahiwalay na lugar sa bukid, na isang metro ang layo sa pilapil at may direksyong pahilis.
2.
Sumahm ang bilang ng mga uhay na nasa loob ng bawat isang metrong parisukat. Sumahin lahat ng nabilang na uhay at hatiin sa tatlo para makuha ang pangkaraniwang bilang o average ng uhay bawat m².
✓
Walang palatandaan ng kakulangan sa tubig mula sa panal ng paglaki, paglilihi, pamumulaklak, hanggang paglalama ng butil.
✓
Walang palatandaan ng kalabisan sa tubig sa panahon ng paglaki ng palay.
✓
Hindi bumaba ang ani sanhi ng mga pesteng insekto, sakit, daga, kuhol, at ibon. Dalawa o mas marami pang peste makababawas sa ani.
→
Mga pangkaraniwang peste ng palay
•
White stem borer
•
Yellow stem borer
•
Rice black bug
•
Brown planthoppers
•
Rice bug
→
Mga pangkaraniwang sakit ng palay
•
Bacterial leaf blight
•
Tungro
•
Brown spot
•
Leaf blast
•
Sheath blight
✓
Anihin ang palay kung karamihan sa mga butil ay hinog o kulay-ginto na:
•
85-90% kung gagapasin/gigiikin
•
90-95% kung gagamit ng combine harvester
•
95-100% kung gagamitin itong binhi
✓
Nagiik ang ginapas na palay sa loob ng 1 araw mula pagkaati kung tag-ulan; 2 araw kung tag-araw.